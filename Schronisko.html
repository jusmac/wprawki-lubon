
<h2>O schronisku słów kilka</h2>
<a href="/Lubon/img/wnetrze.jpg" target="_blank">
    <img id="wnetrze" src="/Lubon/img/wnetrze.jpg" alt="fot. Grzegorz Kochmański"/>
</a>
<p>
    Schronisko PTTK na Luboniu Wielkim (1022 m n. p. m.) znajduje się 
    w Beskidzie Wyspowym - pomiędzy Rabką, Mszaną Dolną i Tenczynem. 
    Dokładna lokalizacja schroniska przedstawiona została poniżej.
    Schronisko oddaje do dyspozycji swoich gości 25 miejsc noclegowych: 10 
    w głównym budynku oraz 15 w letniej bacówce. W razie potrzeby, istnieje
    możliwość zapewnienia dodatkowych miejsc do spania.
    W głównym budynku, na parterze znajdują się: bufet turystyczny, prysznic
    oraz "budka" telefoniczna, a na piętrze - sala wieloosobowa z unikalnym 
    układem okien wychodzących na cztery strony świata. Natomiast w bacówce,
    na parterze znajdują się: "jedynka", dwie "dwójki" oraz świetlica, a na 
    poddaszu - "dziesiątka". W razie potrzeby istnieje możliwość ogrzania 
    bacówki także w sezonie zimowym.<a href="/Lubon/img/schronisko3.jpg" target="_blank">
        <img id="schronisko3" src="/Lubon/img/schronisko3.jpg" alt="fot. Grzegorz Kochmański"/>
    </a>
    W schronisku nie ma toalet ("sławojki" znajdują się na zewnątrz), a 
    okresach bezdeszczowych (susza lub mróz) na Luboniu może wystąpić 
    deficyt wody do mycia, nieczynny jest wtedy prysznic.
    Najbliższe przystanki PKS znajdują się w: Kasince Małej, Lubniu, Mszanie 
    Dolnej, Naprawie (przy "Zakopiance"), Rabce, Tenczynie i Zarytem. 
    Najbliższa stacja kolejowa to Chabówka.
    Najłatwiej dojechać w okolice naszego schroniska autobusem lub mikrobusem 
    z Krakowa do Mszany Dolnej lub do Rabki. Z Mszany Dolnej na Luboń Wielki 
    prowadzi szlak czerwony (ok. 2 godz.), a z Rabki - zielony (ok. 2 godz.) 
    Można też podjechać bliżej, mikrobusem kursującym na trasie Mszana Dolna - 
    Zaryte - Rabka. W dni powszednie mikrobusy te kursują co kwadrans, w 
    soboty - co pół godziny, a w niedzielę - raz na godzinę. W ten sposób 
    można dotrzeć na początek szlaków prowadzących na Luboń od strony Rabki
    (zielony, niebieski, żółty). Bardzo łatwo można też dostać się na szlak 
    niebieski wiodący do nas od strony "Zakopianki". Wystarczy wysiąść na 
    przystanku Luboń Mały. Z kolei na Przełęcz Glisne najprościej dojść z 
    Mszany Dolnej (szlakiem czerwonym, lub drogą) albo dojechać taksówką 
    (15 zł za kurs). Natomiast mikrobusy kursują tam tylko w dni powszednie,
    a ostatni odjeżdża z Mszany o godz. 16.00. Aby ułatwić dojście na Luboń 
    Wielki w warunkach zimowych, regularnie przecieramy zielony szlak z Rabki 
    Zarytego. Dbamy też o drożność szlaku z Przełęczy Glisne.  Najbliższy parking znajduje się przy "Zakopiance" - pomiędzy Skomielną, 
    a Naprawą. Istnieje też możliwość bezpiecznego zostawienia samochodu w Rabce 
    Zarytem oraz na Przełęczy Glisne. </p>
<a href="/Lubon/img/schronisko4.jpg" target="_blank">
    <img id="schronisko4" src="/Lubon/img/schronisko4.jpg" alt="fot. Grzegorz Kochmański"/>
</a>
<br>
<figcaption>
    Mapka najbliższych okolic schroniska na Luboniu Wielkim
</figcaption>
<a href="/Lubon/img/mapka1.jpg" target="_blank">
    <img id="mapa" src="/Lubon/img/mapka2.jpg" alt="Mapa dojazdu"/>
</a>